# SCOUT
## Опис на апликацијата
Scout e веб апликација за онлајн букирање на хотелски соби и приватни сместувања. Замислена е и како портал преку кој корисникот може да добие идеи за своето следно патување и да осознае нови работи за светот преку травел блог. Истата има модерен изглед, така што корисничкиот интерфејс е доста едноставен. Преку оваа апликација секој регистриран корисник може да букира место во хотели или приватни сместувања кои што се регистрирани во базата. Исто така корисниците имаат можност да пребаруваат низ нив, да ги филтрираат резултатите според тоа каков вид на сместување бараат, како и според карактеристиките на сместувањето, рејтингот и сл. За секое сместување се прикажуваат основни информации, слики, локација како и голем број на поволности кои што истото го пружа. Многу е важно и тоа да се напомене дека секој корисник кој што престојувал во одредениот објект може да остави рецензија и оцена за истото. За да се регистрира приватно сместување во базата, потребно е да се креира партнерска корисничка сметка и потоа да се пополни формулар со податоци за истото. Овие податоци може во кој било момент да се сменат или надополнат. Партнерот има увид кон тоа кои резервации се направени за неговото сместување, како што и обичниот корисник има увид во тоа каде има направено ррезервација.

## Опис на проектот
Овој проект сеуште е во фаза на изработка. Неговата архитектура е монолитна. Серверскиот дел се изработува во Java Spring Boot, а клиентскиот дел во React.js. Истите комуницираат преку REST сервиси, односно преку API. Автентикација и авторизација е овозможено со Spring Security, базата е контејнеризирана со Docker и истата се полни со тест податоци преку SQL скрипти кои се мигрирани со Flyway.

## Изглед
![altText](https://i.postimg.cc/zG5BPQmp/Screenshot-96.png)

![altText](https://i.postimg.cc/pVFLVvRq/Screenshot-97.png)

![altText](https://i.postimg.cc/CK9p9ZBY/Screenshot-98.png)

![altText](https://i.postimg.cc/4ygkNrQS/Screenshot-99.png)
